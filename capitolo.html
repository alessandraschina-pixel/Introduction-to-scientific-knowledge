<!doctype html>
<html lang="it">
<head>
  <meta charset="utf-8" />
  <meta name="viewport" content="width=device-width, initial-scale=1" />
  <title>Sezioni — Introduzione alla conoscenza scientifica</title>
  <link rel="stylesheet" href="assets/style.css" />
</head>
<body>

<header class="site-header">
  <div class="container">
    <nav class="nav">
      <a href="index.html">Home</a>
      <a href="indice.html">Indice</a>
      <a class="active" href="capitolo.html">Sezioni</a>
      <a href="fonti.html">Fonti</a>
    </nav>
  </div>
</header>

<main class="container">

  <section class="hero">
    <h1>Sezioni del percorso</h1>
    <p>
      In questa pagina sono raccolte le sezioni attualmente disponibili.
      Puoi usare l’elenco per saltare direttamente alla parte che ti interessa.
    </p>
  </section>

  <section class="note">
    <h2>Elenco delle sezioni disponibili</h2>
    <ul>
      <li><a href="#sezione-4">Sezione 4 — Modelli, spiegazione e validazione</a></li>
      <li><a href="#sezione-7">Sezione 7 — Linguaggio, concetti e semiotica</a></li>
      <li><a href="#sezione-9">Sezione 9 — Modelli del mondo, modelli dei dati e intelligenza artificiale</a></li>
    </ul>
  </section>

  <!-- ===================== -->
  <!-- SEZIONE 4 -->
  <!-- ===================== -->
  <article id="sezione-4" class="prose">
    <h2>Sezione 4 — Modelli, spiegazione e validazione</h2>
    <p><strong>Domanda guida:</strong> come si passa dai dati a una spiegazione?</p>

    <ul>
      <li>Il modello come interpretazione strutturata di un fenomeno.</li>
      <li>Validazione forte (deduttiva) e validazione debole (statistica).</li>
      <li>Test di ipotesi come messa alla prova, non come dimostrazione.</li>
      <li>Popper e la falsificabilità: la scienza avanza eliminando errori, non confermando verità.</li>
      <li>Trade-off tra specificità e robustezza delle spiegazioni.</li>
    </ul>

    <p>
      Il modello non è una copia della realtà, ma un’interpretazione strutturata di un fenomeno.
      Attraverso i modelli, la scienza organizza i dati e li trasforma in spiegazioni.
      In altre parole, un modello rende leggibile un fenomeno: seleziona variabili, stabilisce relazioni,
      introduce ipotesi e produce conseguenze osservabili.
    </p>

    <p>
      In alcuni ambiti, la validazione può assumere una forma forte, di tipo deduttivo:
      se un sistema è descritto da leggi generali e le condizioni sperimentali sono controllabili e ripetibili,
      allora il modello può essere messo alla prova con precisione, e le conseguenze possono essere dedotte.
      Tuttavia, in molti contesti economici e sociali, questa possibilità non è disponibile:
      i fenomeni sono storicamente situati, le condizioni non sono replicabili, e le variabili in gioco sono numerose e interdipendenti.
    </p>

    <p>
      In questi casi, la validazione assume forme più deboli e probabilistiche.
      Se un modello è statistico, non ci si aspetta che la realtà “sia statistica”:
      la statistica è un filtro interpretativo che consente di individuare regolarità deboli,
      stimare incertezze e controllare la plausibilità di ipotesi.
    </p>

    <p>
      Un esempio tipico è il test di ipotesi: si ipotizza che un fenomeno possa essere descritto da un certo modello
      (ad esempio, un modello gaussiano), si osserva un dato (l’evidenza) e ci si chiede quanto quel dato sia compatibile
      con l’ipotesi iniziale. Non si tratta di dimostrare che il modello è vero, ma di verificare se i dati osservati
      sono sufficientemente improbabili sotto l’ipotesi da spingerci a cambiarla.
    </p>

    <p>
      Qui entra in gioco Popper: la scienza non dà accesso a verità definitive, ma fornisce strumenti per riconoscere l’errore.
      Un buon modello è un modello esposto alla confutazione: formuliamo ipotesi, le mettiamo alla prova e,
      se i dati non sono compatibili, modifichiamo le nostre convinzioni.
      La crescita della conoscenza avviene dunque tramite eliminazione di errori, non tramite accumulo di certezze.
    </p>

    <p>
      Questo conduce anche a un trade-off importante: tra specificità e robustezza.
      Spiegazioni molto specifiche rischiano di essere fragili (funzionano solo in condizioni ristrette),
      mentre spiegazioni più generali tendono a essere più robuste, ma meno informative nei dettagli.
      Scegliere un modello significa anche scegliere un punto di equilibrio tra queste due esigenze.
    </p>

    <p><a href="#top">Torna su ↑</a></p>
  </article>

  <hr />

  <!-- ===================== -->
  <!-- SEZIONE 7 -->
  <!-- ===================== -->
  <article id="sezione-7" class="prose">
    <h2>Sezione 7 — Linguaggio, concetti e semiotica</h2>
    <p><strong>Domanda guida:</strong> come facciamo a capirci quando facciamo scienza?</p>

    <ul>
      <li>Il triangolo semiotico: termini, concetti, oggetti.</li>
      <li>Riferimento diretto e ruolo delle definizioni.</li>
      <li>Definizioni estensionali e definizioni intensionali.</li>
      <li>Costruzione di ontologie concettuali.</li>
      <li>Importanza della terminologia per la conoscenza scientifica condivisa.</li>
    </ul>

    <p>
      In questa sezione si cercherà di rispondere alla seguente domanda guida: come facciamo a capirci quando facciamo scienza?
      In particolare, si analizzerà come sia possibile garantire che, quando utilizzo un certo termine per riferirmi a un oggetto,
      chi ascolta attribuisca a quel termine lo stesso riferimento. La sezione intende quindi chiarire a quali condizioni sia possibile
      una comprensione reciproca nel linguaggio scientifico. Una prima risposta a questa domanda è che tale garanzia esiste quando,
      a parità di termine, ci si riferisce allo stesso oggetto.
    </p>

    <p>
      Rimane aperto il problema di garantire che, quando una persona utilizza un termine, chi ascolta gli attribuisca lo stesso significato.
      Questa situazione può essere meglio chiarita facendo riferimento al triangolo del significato, che mette in relazione tre elementi distinti:
      termini, concetti e oggetti.
    </p>

    <h3>Riferimento diretto</h3>
    <p>
      Una prima strategia è il cosiddetto riferimento diretto, dove un oggetto viene indicato in modo indicale e gli viene attribuito un nome,
      attraverso quello che viene spesso chiamato battesimo iniziale. Un esempio semplice è quello di una madre che indica un bambino e lo chiama “Luca”.
      In situazioni di questo tipo, si assume che il termine rimandi in modo stabile e immediato all’oggetto designato e, che tale relazione sia
      sufficientemente chiara per garantire la comprensione reciproca.
    </p>

    <p>
      Tuttavia, anche il riferimento diretto non è privo di difficoltà. L’atto stesso di indicare un oggetto presuppone un insieme di competenze e di conoscenze
      condivise. Esistono infatti controesempi che mostrano come il riferimento indicale sia carico di presupposti culturali. Per esempio, l’atto di indicare un
      semaforo a una persona, che non appartiene a una cultura in cui tale oggetto esiste, potrebbe non essere sufficiente per comprenderne il significato o la funzione.
      Nonostante questi limiti, nella pratica quotidiana si tende a considerare il riferimento diretto come una forma relativamente stabile di collegamento tra termini e oggetti.
    </p>

    <h3>Stabilità del riferimento nel tempo</h3>
    <p>
      Un aspetto particolarmente rilevante per comprendere il funzionamento del linguaggio scientifico riguarda la stabilità del riferimento nel tempo e i limiti del
      riferimento diretto. Si consideri il termine “acqua”: gli antichi Greci utilizzavano questo termine per riferirsi a ciò che oggi chiamiamo acqua, pur non disponendo
      della nozione chimica di H₂O. Nonostante il cambiamento delle conoscenze teoriche, il riferimento all’oggetto è rimasto sostanzialmente continuo.
      Questo mostra che il riferimento può mantenersi stabile anche quando il contenuto di conoscenza associato al termine cambia profondamente.
      Il riferimento diretto però non è mai del tutto neutro, funziona solo entro un contesto di conoscenze condivise e non garantisce automaticamente la comprensione.
    </p>

    <h3>Il ruolo del concetto</h3>
    <p>
      È proprio a questo punto che emerge con chiarezza il ruolo del concetto nel triangolo del significato. Il concetto è l’unità di conoscenza associata a un termine,
      ossia l’insieme strutturato di informazioni attraverso cui interpretiamo l’oggetto a cui il termine si riferisce. Nel triangolo del significato, il termine non rimanda
      direttamente all’oggetto, ma lo fa sempre attraverso un concetto. La condivisione di concetti simili consente, a parità di termine, di riferirsi allo stesso oggetto e
      di garantire la comprensione reciproca, anche in presenza di differenze culturali o teoriche.
    </p>

    <p>
      Il ruolo dei concetti diventa ancora più evidente nei casi in cui il riferimento diretto non è possibile. Quando si parla di entità astratte come l’amicizia, il reddito
      o la giustizia, non è possibile indicare un oggetto per chiarire il significato del termine. In queste situazioni, la comprensione reciproca dipende interamente dalla
      condivisione dei concetti.
    </p>

    <h3>Definizioni: estensionali e intensionali</h3>
    <p>
      In questo contesto assume un’importanza centrale la definizione. Definire significa rendere esplicito un concetto, non semplicemente indicare un oggetto o chiarire un termine.
      La definizione serve a chiarire l’unità di conoscenza che si intende comunicare e rappresenta una strategia alternativa al riferimento diretto per garantire la comprensione.
      Il triangolo del significato evidenzia che la comprensione nel linguaggio scientifico è garantita dalla condivisione dei concetti.
      La conoscenza condivisa diventa così una leva strategica fondamentale: ci capiamo perché condividiamo, almeno in parte, le stesse strutture concettuali.
    </p>

    <p>
      Come detto nella prima parte di questa sezione, le definizioni sono uno strumento centrale per garantire la comprensione reciproca, poiché rendono esplicito il concetto associato a un termine.
      Vi possono essere due tipologie di definizioni: definizioni estensionali e definizioni intensionali.
    </p>

    <p>
      Una definizione estensionale identifica un concetto facendo riferimento alla sua estensione, cioè all’insieme degli oggetti che ricadono sotto quel concetto.
      Un caso particolare è la definizione elencativa, nella quale tali oggetti vengono semplicemente elencati, come nel caso delle unità di misura fondamentali del Sistema Internazionale
      (metro, chilogrammo, secondo, ampere e così via). Si tratta di una forma di riferimento diretto che pur essendo chiara, risulta poco utilizzabile nella pratica e non sempre adatta a strutturare la conoscenza.
    </p>

    <p>
      Per superare questi limiti, nella pratica scientifica si utilizzano prevalentemente le definizioni intensionali. Una definizione intensionale non elenca gli oggetti che rientrano in un concetto,
      ma specifica le condizioni che devono essere soddisfatte per rientrarvi. Un esempio classico è la definizione di numero pari come “numero divisibile per due senza resto”.
      In questo caso, la definizione non fornisce un elenco di numeri, ma indica la proprietà generale che consente di riconoscere tutti e soli i numeri pari.
    </p>

    <p>
      In particolare, la prima parte della definizione individua il superordinato o supertipo, cioè la classe più generale a cui il concetto definito appartiene.
      Ad esempio, nella definizione di “numero pari”, il superordinato è il concetto di numero: tutti i numeri pari sono innanzitutto numeri.
      La seconda parte introduce le condizioni di delimitazione, cioè le proprietà che permettono di stabilire quali oggetti rientrano effettivamente nel concetto definito e quali no.
      Nel caso del numero pari, la condizione “divisibile per due senza resto” consente di identificare precisamente quali numeri soddisfano la definizione.
    </p>

    <p>
      Grazie a questa struttura in due parti, le definizioni intensionali non si limitano a chiarire il significato di un termine, ma contribuiscono a organizzare la conoscenza.
      La prima parte costruisce relazioni gerarchiche tra concetti, mentre la seconda ne specifica le proprietà distintive. In questo modo si formano sistemi strutturati di concetti e delle loro relazioni,
      spesso indicati come ontologie. Per questo motivo, anche secondo le norme ISO, le definizioni intensionali sono considerate la forma privilegiata di definizione.
    </p>

    <p>
      Uno dei punti deboli delle definizioni intensionali deriva dal fatto che esse si basano su una struttura gerarchica, nella quale ogni concetto deve avere un concetto più generale che funge da “padre”.
      Se ad esempio definiamo il concetto di numero, dobbiamo fare riferimento a un’entità più generica di cui i numeri siano casi particolari, ovvero l’entità matematica.
      A questo punto si pone un ulteriore problema: anche l’entità matematica dovrebbe essere definita? In una struttura concettuale deve quindi esistere almeno un concetto che non viene definito ulteriormente,
      quindi un “padre di tutte”. Questo tipo di concetto viene spesso definito primitivo: può essere descritto o raccontato, ma non definito formalmente.
    </p>

    <p>
      Un ultimo spunto di riflessione è che le definizioni intensionali possono essere spiegate attraverso la relazione genere/specie. Riprendendo l’esempio dei numeri pari,
      il numero pari è una specie del genere numero.
    </p>

    <h3>Terminologia e comprensione reciproca</h3>
    <p>
      L’ultima parte di questa sezione si focalizza sull’importanza della terminologia, in particolare sul problema della comprensione reciproca nella comunicazione scientifica.
      Anche quando utilizziamo gli stessi termini, la comprensione tra chi parla e chi ascolta non è mai completamente garantita, poiché i significati associati ai termini possono differire.
      Questo accade perché la comprensione profonda non è mai interamente condivisa. Per esempio, il termine luce può evocare rappresentazioni diverse nella mente di ciascuno di noi,
      poiché fattori soggettivi e bias cognitivi fanno sì che uno stesso termine richiami immagini e significati differenti.
    </p>

    <p>
      In questo contesto, la terminologia si occupa di discutere le condizioni di esistenza qualificate e le condizioni della comprensione reciproca e sociale.
      A tal fine, in terminologia si costruiscono vocabolari, che costituiscono strumenti utili sia per favorire la comprensione reciproca, sia per esplicitare quali entità e concetti
      si assumono come esistenti all’interno di un determinato ambito di conoscenza.
    </p>

    <p><a href="#top">Torna su ↑</a></p>
  </article>

  <hr />

  <!-- ===================== -->
  <!-- SEZIONE 9 -->
  <!-- ===================== -->
  <article id="sezione-9" class="prose">
    <h2>Sezione 9 — Modelli del mondo, modelli dei dati e intelligenza artificiale</h2>
    <p><strong>Domanda guida:</strong> che tipo di conoscenza producono i modelli contemporanei?</p>

<ul>
  <li>Modelli come mappe: semplicità, scopo, contesto.</li>
  <li>Modelli descrittivi, esplicativi, predittivi e prescrittivi.</li>
  <li>Distinzione tra modelli dei fenomeni e modelli dei dati.</li>
  <li>Data science e IA: correlazione senza spiegazione?</li>
  <li>ChatGPT come modello dei dati: potenzialità e limiti.</li>
  <li>Scenari futuri: modelli puramente statistici o approcci neuro-simbolici.</li>
</ul>

<p>
In questa sezione si affronterà nel dettaglio la tematica dei modelli, che rappresentano uno strumento cardine
nell’introduzione alla conoscenza scientifica. Un concetto chiave per comprendere la natura dei modelli è la relazione
tra mappa e territorio. In particolare, un modello funziona come una mappa, perché non riproduce la realtà nella sua completezza,
ma ne seleziona solo gli aspetti rilevanti in base a uno scopo. Una mappa che coincidesse perfettamente con il territorio sarebbe inutile
e, allo stesso modo, un modello che replicasse integralmente il sistema reale perderebbe la sua funzione conoscitiva.
</p>

<p>
Se facessimo un salto temporale, alcuni cartografi dell’epoca non possedevano piena consapevolezza della natura del loro lavoro
e tendevano a confondere l’accuratezza con la completezza. In ambito scientifico accade qualcosa di analogo, ovvero la semplificazione
dei modelli viene talvolta considerata un limite o un difetto. In realtà, la semplificazione non costituisce un problema,
bensì la sua caratteristica essenziale. Un modello, per poter svolgere efficacemente la propria funzione conoscitiva,
deve essere distinto dal sistema che intende rappresentare e non coincidere con esso.
</p>

<p>
La riduzione della complessità consente di rendere il fenomeno osservabile e intelligibile,
isolando gli elementi ritenuti rilevanti rispetto allo scopo dell’analisi.
In questo senso, i modelli non hanno l’obiettivo di duplicare la realtà nella sua interezza,
ma di spiegare i fenomeni, formulare previsioni e orientare l’azione.
</p>

<p>
Da decenni viviamo con l’idea che la scienza produca conoscenza attraverso la costruzione di modelli o framework,
ma cosa sono in fondo i modelli? Essi possono essere intesi come mappe di territori e, come detto in precedenza,
una buona mappa non è una riproduzione fedele e completa del territorio, bensì una sua semplificazione.
</p>

<p>
Se si assume il concetto di mappa come metafora del modello scientifico, tutto ciò che vale per le mappe vale anche per i modelli.
Non ha quindi senso chiedersi se un modello sia “buono” in senso assoluto, ma se sia adeguato agli obiettivi per cui è stato costruito.
Un modello può risultare efficace per un determinato scopo e inadeguato per un altro.
</p>

<p>
La relazione tra sistema e modello può essere compresa attraverso la metafora di mappe e territorio:
il sistema è l’entità modellabile, mentre il modello è la rappresentazione costruita in funzione di specifici obiettivi
e livelli di dettaglio. Uno stesso sistema può ammettere modelli diversi, così come lo stesso territorio può essere rappresentato
da mappe differenti.
</p>

<p>
Meno intuitivo è il fatto che anche lo stesso modello possa essere applicato a sistemi diversi.
A differenza delle mappe geografiche, che non sono trasferibili da un territorio a un altro,
alcuni modelli scientifici e matematici sono riutilizzabili.
Ad esempio, l’addizione può descrivere fenomeni molto diversi purché siano additivi.
</p>

<p>
I modelli non solo semplificano il mondo, ma permettono di cogliere strutture comuni tra fenomeni diversi,
rendendoli strumenti centrali della conoscenza scientifica.
Questa è una delle ragioni principali per cui il concetto di modello ha assunto un ruolo così centrale.
</p>

<h3>Modelli di mondo e modelli di dati</h3>

<p>
All’interno della tematica dei modelli, esiste una distinzione fondamentale tra modelli di mondo (o dei fenomeni)
e modelli dei dati. Un modello è sempre un’interpretazione strutturata di un fenomeno.
</p>

<p>
Sistemi come ChatGPT mostrano che è possibile produrre interazioni efficaci senza disporre di un modello diretto del mondo,
operando esclusivamente su modelli dei dati. In questi casi, il sistema lavora su grandi quantità di testi,
ovvero dati, senza alcun accesso immediato ai fenomeni a cui i testi fanno riferimento.
</p>

<p>
Questo rende cruciale comprendere la distinzione tra modelli dei fenomeni e modelli dei dati
per interpretare correttamente ciò che sta accadendo oggi nel campo dell’intelligenza artificiale.
</p>

<h3>Una classificazione dei modelli di mondo</h3>

<ul>
  <li>
    <strong>Modelli descrittivi</strong>: organizzano dati e conoscenza disponibile senza fornire spiegazioni causali.
    Un esempio classico è la tassonomia di Linneo, che ha permesso di ordinare sistematicamente le conoscenze biologiche.
  </li>
  <li>
    <strong>Modelli esplicativi</strong>: cercano di rispondere alla domanda “perché” un fenomeno si verifica,
    pur sollevando questioni filosofiche sulla natura della causalità.
  </li>
  <li>
    <strong>Modelli predittivi</strong>: utilizzano spiegazioni accettate per formulare previsioni su eventi futuri,
    richiedendo fiducia nelle assunzioni sottostanti.
  </li>
  <li>
    <strong>Modelli prescrittivi</strong>: impiegano le previsioni per analizzare scenari alternativi
    e orientare le decisioni, introducendo inevitabilmente una dimensione normativa ed etica.
  </li>
</ul>

<p>
I primi tre tipi di modelli operano prevalentemente sul piano dei fatti.
I modelli prescrittivi, invece, introducono la dimensione dei valori,
che non può essere derivata direttamente dai fatti stessi.
</p>

<h3>Modelli dei dati e intelligenza artificiale</h3>

<p>
I modelli dei dati operano raccogliendo e analizzando grandi quantità di informazioni alla ricerca di correlazioni,
senza costruire spiegazioni esplicative del mondo.
Questo approccio non rende obsolete le discipline tradizionali,
ma introduce una modalità differente di produzione della conoscenza.
</p>

<p>
Rimane aperta una questione centrale: i sistemi di intelligenza artificiale come ChatGPT
hanno imparato a dedurre regole generali oppure operano prevalentemente per riconoscimento statistico di pattern?
</p>

<p>
Su questo punto esistono due visioni principali.
Da un lato, vi è chi sostiene che l’aumento di scala e complessità dei modelli dei dati sia sufficiente.
Dall’altro, una posizione sostenuta da Yann LeCun propone l’integrazione tra reti neurali e moduli di conoscenza esplicita,
dando origine ad approcci neuro-simbolici.
</p>

<p>
Il dibattito rimane aperto e rappresenta uno dei nodi centrali per il futuro della conoscenza scientifica e dell’intelligenza artificiale.
</p>


    <p><a href="#top">Torna su ↑</a></p>
  </article>

</main>

<footer class="site-footer">
  <div class="container">
    © <span id="year"></span> — Introduzione alla conoscenza scientifica
  </div>
</footer>

<script src="assets/script.js"></script>
</body>
</html>
